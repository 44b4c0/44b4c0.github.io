---
title: "рЃЋрЃџрЃБрЃЌрЃљрЃЋ рЃарЃБрЃАрЃБрЃџ APT-рЃћрЃЉрЃА"
date: 2024-10-19 21:29:00 +0400
categories: [CyberSecurity,Hacking]
tags: [APTs]
---

## рЃарЃљ рЃљрЃарЃўрЃА APT??

рЃќрЃЮрЃњрЃљрЃЊрЃљрЃЊ, рЃарЃЮрЃЊрЃћрЃАрЃљрЃф `APT`-рЃќрЃћ рЃЋрЃАрЃљрЃБрЃЉрЃарЃЮрЃЉ рЃДрЃЮрЃЋрЃћрЃџрЃЌрЃЋрЃўрЃА рЃцрЃўрЃЦрЃарЃЮрЃЉрЃћрЃю, рЃарЃЮрЃЏ `Debian`-рЃўрЃА `Package Management` рЃАрЃўрЃАрЃбрЃћрЃЏрЃљрЃА рЃњрЃљрЃюрЃЋрЃўрЃ«рЃўрЃџрЃљрЃЋ, рЃЏрЃљрЃњрЃарЃљрЃЏ рЃљрЃарЃљ. рЃљрЃЏ рЃерЃћрЃЏрЃЌрЃ«рЃЋрЃћрЃЋрЃљрЃерЃў рЃАрЃљрЃЦрЃЏрЃћ Advanced Persistent Threat-рЃћрЃЉрЃА рЃћрЃ«рЃћрЃЉрЃљ. рЃћрЃА рЃљрЃарЃўрЃА рЃЊрЃљрЃ»рЃњрЃБрЃцрЃћрЃЉрЃљ рЃљрЃю рЃљрЃЊрЃљрЃЏрЃўрЃљрЃюрЃў, рЃарЃЮрЃЏрЃћрЃџрЃўрЃф рЃЮрЃюрЃџрЃљрЃўрЃю рЃАрЃўрЃЋрЃарЃфрЃћрЃерЃў рЃњрЃљрЃюрЃАрЃљрЃЎрЃБрЃЌрЃарЃћрЃЉрЃБрЃџ рЃАрЃљрЃцрЃарЃЌрЃ«рЃћрЃА рЃгрЃљрЃарЃЏрЃЮрЃљрЃЊрЃњрЃћрЃюрЃА. рЃЏрЃљрЃњрЃљрЃџрЃўрЃЌрЃљрЃЊ, рЃљрЃарЃАрЃћрЃЉрЃЮрЃЉрЃА рЃарЃБрЃАрЃБрЃџрЃў рЃ░рЃљрЃЎрЃћрЃарЃБрЃџрЃў рЃЊрЃљрЃ»рЃњрЃБрЃцрЃћрЃЉрЃћрЃЉрЃў, рЃарЃЮрЃЏрЃџрЃћрЃЉрЃўрЃф рЃњрЃљрЃарЃЎрЃЋрЃћрЃБрЃџрЃў C2 рЃАрЃћрЃарЃЋрЃћрЃарЃћрЃЉрЃўрЃА рЃњрЃљрЃЏрЃЮрЃДрЃћрЃюрЃћрЃЉрЃўрЃЌ рЃљрЃЎрЃЮрЃюрЃбрЃарЃЮрЃџрЃћрЃЉрЃћрЃю рЃЉрЃЮрЃбрЃюрЃћрЃбрЃћрЃЉрЃА рЃЊрЃљ рЃљрЃЏ рЃЉрЃЮрЃбрЃћрЃЉрЃўрЃЌ рЃАрЃ«рЃЋрЃљ рЃЏрЃЮрЃгрЃДрЃЮрЃЉрЃўрЃџрЃЮрЃЉрЃћрЃЉрЃўрЃА рЃўрЃюрЃцрЃўрЃфрЃўрЃарЃћрЃЉрЃљрЃАрЃљрЃф рЃфрЃЊрЃўрЃџрЃЮрЃЉрЃћрЃю.

## рЃБрЃюрЃўрЃЋрЃћрЃарЃАрЃўрЃбрЃћрЃбрЃў

рЃ«рЃЮ, рЃБрЃюрЃўрЃЋрЃћрЃарЃАрЃўрЃбрЃћрЃбрЃерЃў рЃЏрЃўрЃгрЃћрЃЋрЃА рЃАрЃгрЃљрЃЋрЃџрЃљ, рЃарЃљрЃЊрЃњрЃљрЃю рЃАрЃљрЃЦрЃљрЃарЃЌрЃЋрЃћрЃџрЃЮрЃерЃў `рЃЊрЃўрЃърЃџрЃЮрЃЏрЃўрЃА` рЃњрЃљрЃарЃћрЃерЃћ рЃљрЃарЃљрЃцрЃћрЃарЃА рЃгрЃљрЃарЃЏрЃЮрЃљрЃЊрЃњрЃћрЃю. рЃАрЃљрЃЏрЃгрЃБрЃ«рЃљрЃарЃЮ рЃарЃћрЃљрЃџрЃЮрЃЉрЃљрЃљ, рЃЏрЃљрЃњрЃарЃљрЃЏ рЃарЃљрЃА рЃЋрЃўрЃќрЃљрЃЏрЃЌ. рЃўрЃЏрЃљрЃА рЃЋрЃљрЃЏрЃЉрЃЮрЃЉ, рЃарЃЮрЃЏ рЃАрЃБрЃџ рЃарЃЮрЃЏ рЃўрЃџрЃўрЃљ рЃГрЃљрЃЋрЃГрЃљрЃЋрЃљрЃФрЃћ рЃљрЃљрЃДрЃћрЃюрЃЮ рЃЊрЃљ рЃЊрЃўрЃърЃџрЃЮрЃЏрЃў рЃЊрЃљрЃБрЃ«рЃўрЃЮ рЃ«рЃљрЃџрЃ«рЃў рЃърЃљрЃбрЃўрЃЋрЃА рЃљрЃдрЃљрЃа рЃАрЃфрЃћрЃЏрЃА, рЃарЃљрЃЊрЃњрЃљрЃю рЃЏрЃљрЃА рЃбрЃћрЃЦрЃюрЃўрЃЎрЃБрЃарЃљрЃЊ рЃЊрЃўрЃърЃџрЃЮрЃЏрЃў рЃљрЃдрЃљрЃа рЃљрЃЦрЃЋрЃА. рЃљрЃАрЃћ, рЃарЃЮрЃЏ рЃЏрЃЌрЃћрЃџрЃў рЃЦрЃЋрЃћрЃДрЃљрЃюрЃљ рЃљрЃЏ рЃћрЃарЃЌрЃў рЃБрЃљрЃќрЃарЃЮ рЃЦрЃљрЃдрЃљрЃџрЃЊрЃўрЃА рЃњрЃљрЃарЃерЃћрЃЏрЃЮ рЃбрЃарЃўрЃљрЃџрЃћрЃЉрЃА рЃЊрЃљ рЃЏрЃћрЃф рЃўрЃФрЃБрЃџрЃћрЃЉрЃБрЃџрЃў рЃЋрЃљрЃа рЃћрЃА `рЃЦрЃљрЃдрЃљрЃџрЃЊрЃў` рЃљрЃЋрЃўрЃдрЃЮ. рЃърЃарЃЮрЃЉрЃџрЃћрЃЏрЃљ рЃљрЃЦ рЃўрЃАрЃљрЃљ, рЃарЃЮрЃЏ рЃцрЃБрЃџрЃА рЃЋрЃўрЃ«рЃЊрЃў(50% рЃњрЃарЃљрЃюрЃбрЃўрЃЌ BTU-рЃерЃў рЃарЃЮрЃЏ рЃЋрЃљрЃа рЃЏрЃљрЃњрЃўрЃА рЃЉрЃарЃљрЃџрЃўрЃљ) рЃЊрЃљ рЃЌрЃљрЃю рЃЏрЃЌрЃћрЃџрЃў `рЃерЃљрЃЉрЃљрЃЌрЃў` рЃЊрЃдрЃћ рЃЊрЃљрЃЎрЃљрЃЋрЃћрЃЉрЃБрЃџрЃў рЃЏрЃљрЃЦрЃЋрЃА. рЃЊрЃўрЃџрЃўрЃА 9-рЃЊрЃљрЃю рЃАрЃљрЃдрЃљрЃЏрЃЮрЃА 9-рЃЏрЃЊрЃћ `BTU`-рЃерЃў рЃЋрЃљрЃа рЃЊрЃљ рЃћрЃА рЃФрЃљрЃџрЃўрЃљрЃю рЃЏрЃўрЃГрЃўрЃарЃА. рЃљрЃАрЃћ, рЃарЃЮрЃЏ рЃЊрЃарЃЮрЃўрЃА рЃЏрЃЮрЃАрЃљрЃЎрЃџрЃљрЃЋрЃљрЃЊ рЃЕрЃћрЃЏрЃў рЃФрЃЏрЃўрЃА рЃџрЃћрЃърЃбрЃЮрЃърЃўрЃА рЃбрЃљрЃарЃћрЃЉрЃљ рЃЊрЃљрЃЋрЃўрЃгрЃДрЃћ рЃБрЃюрЃўрЃЋрЃћрЃарЃАрЃўрЃбрЃћрЃбрЃерЃў, рЃарЃЮрЃЏрЃћрЃџрЃќрЃћрЃф `Arch Linux` рЃЕрЃљрЃЋрЃгрЃћрЃарЃћ, рЃарЃљрЃЊрЃњрЃљрЃю рЃАрЃЎрЃЮрЃџрЃљрЃерЃў рЃЏрЃўрЃАрЃфрЃћрЃА рЃЊрЃљ рЃЊрЃўрЃЊрЃљрЃЊ рЃљрЃа рЃЋрЃљрЃарЃњрЃљ. рЃАрЃљрЃЦрЃЏрЃћ рЃўрЃАрЃљрЃљ, рЃарЃЮрЃЏ рЃљрЃа рЃЏрЃўрЃюрЃЊрЃљ рЃЋрЃўрЃюрЃЏрЃћрЃЏ рЃљрЃЏ рЃџрЃћрЃърЃбрЃЮрЃърЃћрЃЉрЃА рЃ«рЃљрЃќрЃў рЃњрЃљрЃЊрЃљрЃБрЃАрЃЋрЃљрЃА, рЃарЃљрЃЊрЃњрЃљрЃю рЃЏрЃћ рЃАрЃгрЃЮрЃарЃћрЃЊ рЃљрЃАрЃћрЃЌрЃў рЃЎрЃЮрЃЏрЃърЃўрЃБрЃбрЃћрЃарЃўрЃЌ рЃЏрЃўрЃЋрЃљрЃдрЃгрЃўрЃћ рЃгрЃљрЃарЃЏрЃљрЃбрЃћрЃЉрЃљрЃА. рЃљрЃа рЃЏрЃЦрЃЮрЃюрЃўрЃљ рЃюрЃЮрЃарЃЏрЃљрЃџрЃБрЃарЃў рЃўрЃюрЃцрЃарЃљрЃАрЃбрЃарЃБрЃЦрЃбрЃБрЃарЃљ рЃЊрЃљ рЃЕрЃћрЃЏрЃў `RTX 3060`-рЃўрЃф, рЃгрЃџрЃћрЃЉрЃўрЃА рЃерЃћрЃЏрЃЊрЃћрЃњ, рЃЏрЃћрЃЮрЃарЃћ рЃ«рЃћрЃџрЃцрЃљрЃАрЃўрЃЌ рЃЋрЃўрЃДрЃўрЃЊрЃћ.

рЃЎрЃљрЃарЃњрЃў, рЃЌрЃћрЃЏрЃљрЃА рЃЋрЃБрЃ«рЃЋрЃћрЃЋ рЃФрЃљрЃџрЃўрЃљрЃю. рЃљрЃ«рЃџрЃљ рЃАрЃљрЃўрЃюрЃбрЃћрЃарЃћрЃАрЃЮ рЃарЃљ рЃљрЃарЃўрЃА. рЃБрЃюрЃўрЃЋрЃћрЃарЃАрЃўрЃбрЃћрЃбрЃерЃў рЃДрЃЮрЃцрЃюрЃўрЃАрЃљрЃА рЃЏрЃЮрЃЏрЃўрЃюрЃЊрЃљ рЃърЃљрЃбрЃљрЃарЃљ `Threat hunting`-рЃўрЃА рЃгрЃљрЃЏрЃЮрЃгрЃДрЃћрЃЉрЃљ рЃЕрЃћрЃЏрЃА рЃАрЃћрЃарЃЋрЃћрЃарЃќрЃћ, рЃ«рЃЮрЃЊрЃљ рЃЊрЃљрЃЋрЃћрЃАрЃћрЃАрЃћрЃўрЃЕрЃЊрЃў рЃерЃўрЃњрЃюрЃўрЃЌ. рЃарЃЮрЃЊрЃћрЃАрЃљрЃф рЃАрЃўрЃАрЃбрЃћрЃЏрЃљрЃерЃў рЃерЃћрЃЋрЃћрЃЊрЃў рЃњрЃљрЃЊрЃљрЃЋрЃћрЃЊрЃў `/var/log/nginx/` рЃЊрЃўрЃарЃћрЃЦрЃбрЃЮрЃарЃўрЃљрЃерЃў, рЃарЃљрЃЌрЃљ `.gz` рЃцрЃЮрЃарЃЏрЃљрЃбрЃерЃў рЃерЃћрЃюрЃљрЃ«рЃБрЃџрЃў рЃџрЃЮрЃњ рЃЕрЃљрЃюрЃљрЃгрЃћрЃарЃћрЃЉрЃўрЃА рЃљрЃюрЃљрЃџрЃўрЃќрЃў рЃЊрЃљрЃЏрЃћрЃгрЃДрЃЮ `zcat` рЃЉрЃарЃФрЃљрЃюрЃћрЃЉрЃўрЃА рЃњрЃљрЃЏрЃЮрЃДрЃћрЃюрЃћрЃЉрЃўрЃЌ. рЃљрЃАрЃћ рЃњрЃљрЃЏрЃЮрЃўрЃДрЃБрЃарЃћрЃЉрЃљ рЃЎрЃЮрЃюрЃбрЃћрЃюрЃбрЃў:

![1.png](https://44b4c0.github.io/assets/img/posts/6/1.png)

рЃЊрЃарЃЮ рЃЏрЃЮрЃЋрЃўрЃЊрЃљ рЃћрЃА рЃцрЃљрЃўрЃџрЃћрЃЉрЃў рЃњрЃљрЃЋрЃ«рЃАрЃюрЃљ. `Virtual Console` рЃЏрЃЦрЃЮрЃюрЃЊрЃљ рЃњрЃљрЃ«рЃАрЃюрЃўрЃџрЃў(рЃљрЃюрЃБ рЃњрЃарЃљрЃцрЃўрЃЎрЃБрЃџрЃў рЃўрЃюрЃбрЃћрЃарЃцрЃћрЃўрЃАрЃўрЃА рЃњрЃљрЃарЃћрЃерЃћ рЃЋрЃЏрЃБрЃерЃљрЃЮрЃЉрЃЊрЃў), рЃљрЃАрЃћ, рЃарЃЮрЃЏ рЃАрЃЦрЃарЃЮрЃџрЃЋрЃўрЃА рЃерЃћрЃАрЃљрЃФрЃџрЃћрЃЉрЃџрЃЮрЃЉрЃљ рЃљрЃа рЃњрЃљрЃЏрЃљрЃЕрЃюрЃЊрЃљ. рЃљрЃЏрЃўрЃА рЃњрЃљрЃЏрЃЮ рЃЏрЃЮрЃЏрЃўрЃгрЃўрЃљ `| less`-рЃўрЃА рЃЊрЃљрЃЏрЃљрЃбрЃћрЃЉрЃљ рЃЉрЃарЃФрЃљрЃюрЃћрЃЉрЃўрЃА рЃЉрЃЮрЃџрЃЮрЃерЃў, рЃарЃљрЃЌрЃљ рЃДрЃЋрЃћрЃџрЃљрЃцрЃћрЃарЃў рЃЊрЃљрЃЏрЃћрЃюрЃљрЃ«рЃљ. рЃњрЃљрЃЋрЃ«рЃАрЃћрЃюрЃў рЃЊрЃљ рЃљрЃдрЃЏрЃЮрЃЋрЃљрЃЕрЃўрЃюрЃћ, рЃарЃЮрЃЏ рЃџрЃЮрЃњ рЃЕрЃљрЃюрЃљрЃгрЃћрЃарЃћрЃЉрЃерЃў рЃЊрЃљрЃцрЃўрЃЦрЃАрЃўрЃарЃћрЃЉрЃБрЃџрЃў рЃўрЃДрЃЮ рЃАрЃљрЃЎрЃЏрЃљрЃЮрЃЊ рЃБрЃфрЃюрЃљрЃБрЃарЃў рЃћ.рЃг. `рЃЏрЃЮрЃЌрЃ«рЃЮрЃЋрЃюрЃћрЃЉрЃў`.

> **­ЪЊ░ рЃАрЃљрЃўрЃюрЃбрЃћрЃарЃћрЃАрЃЮ рЃцрЃљрЃЦрЃбрЃў:**
> 
> `log` рЃЕрЃљрЃюрЃљрЃгрЃћрЃарЃћрЃЉрЃА рЃДрЃЋрЃћрЃџрЃљ рЃљрЃърЃџрЃўрЃЎрЃљрЃфрЃўрЃљ рЃљрЃЎрЃћрЃЌрЃћрЃЉрЃА. рЃАрЃБрЃџ, рЃарЃЮрЃЏ `Hello, World!` рЃљрЃърЃџрЃўрЃЎрЃљрЃфрЃўрЃљ рЃўрЃДрЃЮрЃА, рЃЮрЃърЃћрЃарЃљрЃфрЃўрЃБрЃџрЃў рЃАрЃўрЃАрЃбрЃћрЃЏрЃљ рЃЏрЃўрЃА рЃерЃћрЃАрЃљрЃ«рЃћрЃЉ рЃџрЃЮрЃњрЃћрЃЉрЃА рЃЏрЃљрЃўрЃюрЃф рЃљрЃЎрЃћрЃЌрЃћрЃЉрЃА. рЃарЃљ рЃЌрЃЦрЃЏрЃљ рЃБрЃюрЃЊрЃљ, `Nginx` рЃЋрЃћрЃЉ-рЃАрЃћрЃарЃЋрЃћрЃарЃА рЃАрЃљрЃЎрЃБрЃЌрЃљрЃарЃў рЃџрЃЮрЃњрЃўрЃарЃћрЃЉрЃўрЃА рЃАрЃўрЃАрЃбрЃћрЃЏрЃљ рЃљрЃЦрЃЋрЃА рЃЕрЃљрЃерЃћрЃюрЃћрЃЉрЃБрЃџрЃў рЃЊрЃљ рЃўрЃА рЃўрЃюрЃљрЃ«рЃљрЃЋрЃА рЃљрЃЏ рЃцрЃљрЃўрЃџрЃћрЃЉрЃерЃў рЃДрЃЋрЃћрЃџрЃљрЃцрЃћрЃарЃА. рЃќрЃЮрЃњрЃљрЃЊрЃљрЃЊ, рЃџрЃЮрЃњрЃўрЃарЃћрЃЉрЃљ рЃЏрЃЮрЃўрЃАрЃљрЃќрЃарЃћрЃЉрЃА рЃЏрЃЮрЃЦрЃЏрЃћрЃЊрЃћрЃЉрЃћрЃЉрЃўрЃА рЃљрЃдрЃарЃўрЃфрЃ«рЃЋрЃљрЃА, рЃЋрЃћрЃЉ-рЃАрЃћрЃарЃЋрЃћрЃарЃўрЃА рЃерЃћрЃЏрЃЌрЃ«рЃЋрЃћрЃЋрЃљрЃерЃў рЃЎрЃў рЃўрЃЏрЃљрЃА рЃЌрЃБ рЃАрЃљрЃўрЃЊрЃљрЃю рЃЊрЃљ рЃарЃЮрЃЊрЃўрЃА рЃерЃћрЃЏрЃЮрЃЋрЃўрЃЊрЃљ рЃЏрЃЮрЃЌрЃ«рЃЮрЃЋрЃюрЃљ, рЃарЃљрЃЏрЃ«рЃћрЃџрЃљ рЃўрЃДрЃЮ рЃърЃљрЃАрЃБрЃ«рЃў рЃЉрЃљрЃўрЃбрЃћрЃЉрЃерЃў(рЃќрЃЮрЃЏрЃљрЃерЃў) рЃЊрЃљ рЃарЃљ рЃћ.рЃг. `рЃърЃљрЃАрЃБрЃ«рЃўрЃА рЃЎрЃЮрЃЊрЃў` рЃЊрЃљрЃЉрЃарЃБрЃюрЃЊрЃљ рЃЎрЃџрЃўрЃћрЃюрЃбрЃЌрЃљрЃю. рЃњрЃљрЃАрЃљрЃЌрЃЋрЃљрЃџрЃўрЃАрЃгрЃўрЃюрЃћрЃЉрЃћрЃџрЃўрЃљ рЃўрЃА рЃцрЃљрЃЦрЃбрЃўрЃф, рЃарЃЮрЃЏ рЃџрЃЮрЃњрЃћрЃЉрЃерЃў(рЃљрЃюрЃБ, рЃџрЃЮрЃњ рЃЕрЃљрЃюрЃљрЃгрЃћрЃарЃћрЃЉрЃерЃў) рЃЏрЃ«рЃЮрЃџрЃЮрЃЊ рЃћ.рЃг. `рЃ░рЃћрЃЊрЃћрЃарЃћрЃЉрЃўрЃА` рЃюрЃљрЃгрЃўрЃџрЃў рЃЕрЃљрЃюрЃА рЃЊрЃљ рЃљрЃарЃљ `Body`.

рЃЏрЃЮрЃЎрЃџрЃћрЃЊ, рЃАрЃљрЃЎрЃЏрЃљрЃЮрЃЊ рЃБрЃфрЃюрЃљрЃБрЃарЃў рЃЏрЃЮрЃЌрЃ«рЃЮрЃЋрЃюрЃћрЃЉрЃў рЃЊрЃљрЃцрЃўрЃЦрЃАрЃўрЃарЃЊрЃљ рЃћрЃарЃЌ-рЃћрЃарЃЌрЃў IP рЃЏрЃўрЃАрЃљрЃЏрЃљрЃарЃЌрЃўрЃЊрЃљрЃю. рЃЏрЃћрЃф рЃљрЃЋрЃЊрЃћрЃЦрЃў рЃЊрЃљ рЃЊрЃљрЃЋрЃљрЃАрЃЎрЃљрЃюрЃўрЃарЃћ рЃћрЃА IP рЃЏрЃўрЃАрЃљрЃЏрЃљрЃарЃЌрЃў `Nmap`-рЃўрЃА рЃАрЃљрЃерЃБрЃљрЃџрЃћрЃЉрЃўрЃЌ. рЃљрЃдрЃЏрЃЮрЃЕрЃюрЃЊрЃљ, рЃарЃЮрЃЏ рЃАрЃћрЃарЃЋрЃўрЃАрЃќрЃћ рЃўрЃДрЃЮ `FTP, SSH, HTTP, HTTP-Proxy` рЃАрЃћрЃарЃЋрЃўрЃАрЃћрЃЉрЃў рЃњрЃљрЃерЃЋрЃћрЃЉрЃБрЃџрЃў. рЃърЃарЃЮрЃЉрЃџрЃћрЃЏрЃљ рЃЎрЃў рЃўрЃЏрЃљрЃерЃў рЃўрЃДрЃЮ, рЃарЃЮрЃЏ рЃарЃЮрЃЊрЃћрЃАрЃљрЃф рЃАрЃЎрЃљрЃюрЃўрЃарЃћрЃЉрЃљ рЃЏрЃЮрЃарЃЕрЃљ, `FTP` рЃърЃЮрЃарЃбрЃўрЃЊрЃљрЃю рЃАрЃљрЃЎрЃЏрЃљрЃЮрЃЊ рЃАрЃљрЃўрЃюрЃбрЃћрЃарЃћрЃАрЃЮ рЃўрЃюрЃцрЃЮрЃарЃЏрЃљрЃфрЃўрЃљ рЃљрЃЏрЃЮрЃЋрЃўрЃдрЃћ. рЃЏрЃўрЃдрЃћрЃЉрЃБрЃџрЃў рЃўрЃюрЃцрЃЮрЃарЃЏрЃљрЃфрЃўрЃўрЃЌ, рЃћрЃА рЃАрЃћрЃарЃЋрЃўрЃАрЃў рЃЕрЃћрЃЏрЃА рЃАрЃћрЃарЃЋрЃћрЃарЃЌрЃљрЃю рЃўрЃДрЃЮ рЃЊрЃљрЃЎрЃљрЃЋрЃерЃўрЃарЃћрЃЉрЃБрЃџрЃў рЃЊрЃљ рЃљрЃЦрЃбрЃўрЃБрЃарЃљрЃЊ рЃ«рЃЊрЃћрЃЉрЃЮрЃЊрЃљ рЃЏрЃљрЃЌ рЃерЃЮрЃарЃўрЃА рЃўрЃюрЃцрЃЮрЃарЃЏрЃљрЃфрЃўрЃўрЃА рЃЏрЃўрЃЏрЃЮрЃфрЃЋрЃџрЃљ. рЃЏрЃўрЃњрЃЊрЃћрЃЉрЃБрЃџрЃў рЃЏрЃЦрЃЮрЃюрЃЊрЃљ рЃћрЃА рЃАрЃћрЃарЃЋрЃћрЃарЃў рЃЊрЃљ рЃљрЃџрЃЉрЃљрЃЌ рЃЊрЃљрЃўрЃ░рЃљрЃЎрЃљ. рЃўрЃљрЃюрЃЋрЃарЃўрЃА рЃЉрЃЮрЃџрЃЮрЃА рЃЏрЃљрЃўрЃюрЃф рЃњрЃљрЃАрЃЊрЃўрЃА рЃАрЃћрЃарЃЋрЃћрЃарЃА рЃЋрЃљрЃЊрЃљ рЃЊрЃљ рЃљрЃа рЃЋрЃљрЃЦрЃфрЃћрЃЋрЃЊрЃў рЃДрЃБрЃарЃљрЃЊрЃдрЃћрЃЉрЃљрЃА. рЃЏрЃљрЃњрЃарЃљрЃЏ рЃЏрЃЮрЃЏрЃўрЃюрЃЊрЃљ рЃерЃБрЃарЃў рЃЏрЃћрЃФрЃўрЃљ.

## рЃЮрЃърЃћрЃарЃљрЃфрЃўрЃўрЃА рЃЊрЃљрЃАрЃљрЃгрЃДрЃўрЃАрЃў

рЃАрЃљрЃюрЃљрЃЏ рЃЏрЃЮрЃЦрЃЏрЃћрЃЊрЃћрЃЉрЃљрЃА рЃЊрЃљрЃЋрЃўрЃгрЃДрЃћрЃЉрЃЊрЃў, рЃЏрЃўрЃюрЃЊрЃЮрЃЊрЃљ рЃњрЃљрЃЏрЃћрЃњрЃЮ рЃќрЃБрЃАрЃбрЃљрЃЊ рЃарЃљ рЃ«рЃЊрЃћрЃЉрЃЮрЃЊрЃљ рЃЊрЃљ рЃЕрЃћрЃЏрЃА рЃЏрЃћрЃњрЃЮрЃЉрЃарЃћрЃЉрЃА рЃЊрЃљрЃЋрЃБрЃарЃћрЃЎрЃћ, рЃарЃЮрЃЏрЃџрЃћрЃЉрЃАрЃљрЃф рЃљрЃАрЃћрЃЋрЃћ рЃљрЃЦрЃЋрЃЌ рЃгрЃЋрЃЊрЃЮрЃЏрЃљ рЃЕрЃћрЃЏрЃА рЃАрЃћрЃарЃЋрЃћрЃарЃќрЃћ. рЃЋрЃўрЃцрЃўрЃЦрЃарЃћ, рЃерЃћрЃАрЃљрЃФрЃџрЃЮрЃљ рЃАрЃгрЃЮрЃарЃћрЃЊ рЃўрЃАрЃўрЃюрЃў рЃўрЃДрЃЋрЃюрЃћрЃю, рЃЏрЃљрЃњрЃарЃљрЃЏ рЃерЃћрЃЋрЃфрЃЊрЃў. рЃљрЃарЃф рЃћрЃарЃЌрЃЏрЃљ рЃўрЃфрЃЮрЃЊрЃљ рЃарЃљ рЃ«рЃЊрЃћрЃЉрЃЮрЃЊрЃљ. рЃљрЃЏрЃўрЃА рЃњрЃљрЃЏрЃЮ, рЃЏрЃЮрЃЏрЃўрЃгрЃўрЃљ `VirusTotal`-рЃќрЃћ рЃЏрЃћрЃюрЃљрЃ«рЃљ рЃћрЃА рЃљрЃўрЃърЃў рЃЊрЃљ рЃљрЃдрЃЏрЃЮрЃЕрЃюрЃЊрЃљ, рЃарЃЮрЃЏ рЃАрЃљрЃЦрЃЏрЃћ рЃњрЃљрЃфрЃўрЃџрЃћрЃЉрЃўрЃЌ рЃфрЃБрЃЊрЃљрЃЊ рЃўрЃДрЃЮ:

![2.png](https://44b4c0.github.io/assets/img/posts/6/2.png)

рЃЊрЃарЃЮ рЃўрЃДрЃЮ рЃЏрЃЮрЃЦрЃЏрЃћрЃЊрЃћрЃЉрЃљрЃќрЃћ рЃњрЃљрЃЊрЃљрЃАрЃљрЃАрЃЋрЃџрЃћрЃџрЃљрЃЊ. рЃърЃўрЃарЃЋрЃћрЃџрЃљрЃЊ рЃарЃљрЃф рЃерЃћрЃЋрЃљрЃЏрЃЕрЃюрЃўрЃћ рЃАрЃћрЃарЃЋрЃћрЃарЃќрЃћ рЃБрЃфрЃюрЃљрЃБрЃарЃў, рЃћрЃА рЃўрЃДрЃЮ рЃљрЃ«рЃљрЃџрЃў рЃЏрЃЮрЃЏрЃ«рЃЏрЃљрЃарЃћрЃЉрЃћрЃџрЃў, `clp`, рЃарЃЮрЃЏрЃћрЃџрЃўрЃф рЃарЃљрЃЏрЃЊрЃћрЃюрЃўрЃЏрЃћ рЃърЃарЃЮрЃфрЃћрЃАрЃА рЃљрЃ»рЃЊрЃљ рЃЊрЃљ рЃЏрЃўрЃАрЃў рЃгрЃљрЃерЃџрЃљ рЃљрЃа рЃерЃћрЃЏрЃћрЃФрЃџрЃЮ. рЃљрЃЏрЃўрЃА рЃњрЃљрЃЏрЃЮ `root` рЃЏрЃЮрЃЏрЃ«рЃЏрЃљрЃарЃћрЃЉрЃћрЃџрЃќрЃћ рЃЏрЃЮрЃЏрЃўрЃгрЃўрЃљ рЃњрЃљрЃЊрЃљрЃАрЃЋрЃџрЃљ рЃЊрЃљ рЃАрЃљрЃЉрЃћрЃЊрЃюрЃўрЃћрЃарЃЮрЃЊ рЃњрЃљрЃЏрЃЮрЃЋрЃўрЃЊрЃљ(рЃърЃарЃўрЃЋрЃўрЃџрЃћрЃњрЃўрЃўрЃА рЃћрЃАрЃЎрЃљрЃџрЃљрЃфрЃўрЃљ рЃљрЃарЃф рЃЎрЃў рЃБрЃфрЃЊрЃўрЃљ). рЃЏрЃўрЃА `FTP` рЃАрЃћрЃарЃЋрЃћрЃарЃќрЃћ `Anonymous login` рЃЕрЃљрЃарЃЌрЃБрЃџрЃў рЃўрЃДрЃЮ, рЃЏрЃљрЃњрЃарЃљрЃЏ рЃљрЃарЃљрЃцрЃарЃўрЃА рЃБрЃцрЃџрЃћрЃЉрЃљ рЃЏрЃЦрЃЮрЃюрЃЊрЃљ, рЃцрЃљрЃўрЃџрЃћрЃЉрЃАрЃљрЃф рЃЎрЃў рЃЋрЃћрЃа рЃЋрЃ«рЃћрЃЊрЃљрЃЋрЃЊрЃў(рЃўрЃЏрЃўрЃбрЃЮрЃЏ, рЃарЃЮрЃЏ рЃърЃарЃўрЃЋрЃўрЃџрЃћрЃњрЃўрЃўрЃА рЃћрЃАрЃЎрЃљрЃџрЃљрЃфрЃўрЃљ рЃЏрЃћрЃф рЃЊрЃљрЃЏрЃћрЃќрЃљрЃарЃљ). рЃљрЃЏрЃўрЃА рЃњрЃљрЃЏрЃЮ, рЃњрЃљрЃЊрЃљрЃЋрЃгрЃДрЃЋрЃўрЃбрЃћ рЃЕрЃћрЃЏрЃА рЃАрЃћрЃарЃЋрЃћрЃарЃќрЃћ рЃЏрЃћрЃюрЃљрЃ«рЃљ рЃАрЃўрЃбрЃБрЃљрЃфрЃўрЃљ. рЃљрЃдрЃЏрЃЮрЃЕрЃюрЃЊрЃљ, рЃарЃЮрЃЏ `/home/clp/` рЃЊрЃўрЃарЃћрЃЦрЃбрЃЮрЃарЃўрЃљрЃерЃў рЃАрЃљрЃЎрЃЏрЃљрЃЮрЃЊ рЃАрЃљрЃўрЃюрЃбрЃћрЃарЃћрЃАрЃЮ рЃЎрЃЮрЃюрЃбрЃћрЃюрЃбрЃў рЃўрЃДрЃЮ рЃЊрЃљ `.sq3` рЃбрЃўрЃърЃўрЃА рЃЏрЃЮрЃюрЃљрЃфрЃћрЃЏрЃЌрЃљ рЃЉрЃљрЃќрЃљрЃф рЃЎрЃў рЃЕрЃљрЃЏрЃўрЃЋрЃљрЃарЃЊрЃљ рЃ«рЃћрЃџрЃерЃў(`Sqlite3` рЃЏрЃЮрЃюрЃљрЃфрЃћрЃЏрЃЌрЃљ рЃЉрЃљрЃќрЃљ). рЃЎрЃљрЃарЃњрЃўрЃљ рЃћрЃА, рЃарЃљрЃЊрЃњрЃљрЃю рЃерЃћрЃАрЃљрЃФрЃџрЃЮрЃљ рЃАрЃљрЃЎрЃЏрЃљрЃЮрЃЊ рЃАрЃљрЃўрЃюрЃбрЃћрЃарЃћрЃАрЃЮ рЃўрЃюрЃцрЃЮрЃарЃЏрЃљрЃфрЃўрЃљрЃА рЃгрЃљрЃЋрЃљрЃгрЃДрЃЊрЃћ(рЃ░рЃћрЃерЃўрЃарЃћрЃЉрЃБрЃџрЃў рЃърЃљрЃарЃЮрЃџрЃў рЃБрЃЎрЃЋрЃћ рЃЋрЃўрЃърЃЮрЃЋрЃћ рЃЊрЃљ рЃерЃћрЃАрЃљрЃФрЃџрЃЮрЃљ рЃЕрЃћрЃЏрЃў `RTX 3060 12 GB` рЃљрЃЋрЃљрЃЏрЃБрЃерЃљрЃЋрЃЮ рЃЏрЃўрЃА рЃгрЃўрЃюрЃљрЃљрЃдрЃЏрЃЊрЃћрЃњ...рЃЌрЃБрЃЏрЃфрЃљ рЃљрЃа рЃЋрЃўрЃфрЃў рЃарЃљ рЃЊрЃарЃЮрЃА рЃгрЃљрЃўрЃдрЃћрЃЉрЃА...).

рЃљрЃЦ рЃљрЃдрЃЏрЃЮрЃЕрЃћрЃюрЃўрЃџрЃў рЃцрЃљрЃўрЃџрЃћрЃЉрЃў рЃАрЃљрЃАрЃгрЃарЃљрЃцрЃЮрЃЊ рЃњрЃљрЃЊрЃЏрЃЮрЃЋрЃгрЃћрЃарЃћ `SSH`-рЃўрЃА рЃњрЃљрЃЏрЃЮрЃДрЃћрЃюрЃћрЃЉрЃўрЃЌ рЃЊрЃљ рЃџрЃћрЃърЃбрЃЮрЃърЃерЃў рЃерЃћрЃЋрЃўрЃюрЃљрЃ«рЃћ. рЃБрЃюрЃўрЃЋрЃћрЃарЃАрЃўрЃбрЃћрЃбрЃўрЃА рЃ»рЃљрЃарЃЌрЃў рЃўрЃюрЃбрЃћрЃарЃюрЃћрЃбрЃўрЃА рЃњрЃљрЃЏрЃЮ рЃљрЃЏ рЃДрЃЋрЃћрЃџрЃљрЃцрЃћрЃарЃЏрЃљ 20 рЃгрЃБрЃЌрЃў рЃгрЃљрЃўрЃдрЃЮ. рЃЏрЃљрЃњрЃарЃљрЃЏ, рЃАрЃљрЃЉрЃЮрЃџрЃЮрЃЮ рЃ»рЃљрЃЏрЃерЃў, рЃерЃћрЃЊрЃћрЃњрЃў рЃЊрЃљрЃўрЃЊрЃЮ. рЃ░рЃљрЃЎрЃћрЃарЃўрЃА рЃЏрЃўрЃћрЃа рЃљрЃбрЃЋрЃўрЃарЃЌрЃБрЃџрЃў рЃцрЃљрЃўрЃџрЃћрЃЉрЃў рЃ«рЃћрЃџрЃерЃў рЃЕрЃљрЃЏрЃўрЃЋрЃљрЃарЃЊрЃљ.

рЃарЃЮрЃЊрЃћрЃАрЃљрЃф рЃцрЃљрЃўрЃџрЃћрЃЉрЃўрЃА рЃЏрЃЮрЃърЃљрЃарЃЋрЃљ рЃЊрЃљрЃЋрЃљрЃАрЃарЃБрЃџрЃћ, рЃњрЃљрЃЊрЃљрЃЋрЃгрЃДрЃЋрЃўрЃбрЃћ рЃДрЃЋрЃћрЃџрЃљ рЃърЃарЃЮрЃфрЃћрЃАрЃў рЃЏрЃЮрЃЏрЃћрЃЎрЃџрЃљ, рЃарЃЮрЃЏрЃћрЃџрЃўрЃф рЃ░рЃљрЃЎрЃћрЃарЃА рЃ░рЃЦрЃЮрЃюрЃЊрЃљ рЃњрЃљрЃерЃЋрЃћрЃЉрЃБрЃџрЃў. рЃфрЃЮрЃбрЃљрЃЮрЃЊрЃћрЃюрЃў рЃЉрЃарЃФрЃЮрЃџрЃўрЃА рЃерЃћрЃЊрЃћрЃњрЃљрЃЊ рЃћрЃА рЃДрЃЋрЃћрЃџрЃљрЃцрЃћрЃарЃў рЃерЃћрЃЋрЃФрЃћрЃџрЃў, рЃЏрЃљрЃњрЃарЃљрЃЏ рЃўрЃА рЃърЃарЃЮрЃфрЃћрЃАрЃћрЃЉрЃў рЃЏрЃљрЃўрЃюрЃф рЃфрЃЮрЃфрЃ«рЃљрЃџрЃў рЃЊрЃљрЃарЃЕрЃљ, рЃарЃЮрЃЏрЃџрЃћрЃЉрЃўрЃф `clp` рЃЏрЃЮрЃЏрЃ«рЃЏрЃљрЃарЃћрЃЉрЃџрЃўрЃА рЃЦрЃЋрЃћрЃе рЃўрЃДрЃЋрЃюрЃћрЃю рЃњрЃљрЃерЃЋрЃћрЃЉрЃБрЃџрЃюрЃў. рЃерЃћрЃАрЃљрЃФрЃџрЃЮрЃљ `User Space` рЃърЃарЃЮрЃфрЃћрЃАрЃћрЃЉрЃўрЃљ, рЃЏрЃљрЃњрЃарЃљрЃЏ рЃюрЃљрЃЏрЃЊрЃЋрЃўрЃџрЃљрЃЊ рЃљрЃа рЃЏрЃАрЃБрЃарЃА рЃЕрЃћрЃЏрЃА рЃАрЃћрЃарЃЋрЃћрЃарЃќрЃћ рЃљрЃАрЃћрЃЌрЃЏрЃљ рЃърЃарЃЮрЃфрЃћрЃАрЃћрЃЉрЃЏрЃљ рЃўрЃЌрЃљрЃарЃћрЃерЃЮрЃю. рЃљрЃЏрЃўрЃА рЃњрЃљрЃЏрЃЮ, рЃДрЃЋрЃћрЃџрЃљрЃцрЃћрЃарЃў рЃгрЃљрЃЋрЃерЃљрЃџрЃћ `clp` рЃЏрЃЮрЃЏрЃ«рЃЏрЃљрЃарЃћрЃЉрЃџрЃўрЃА рЃЏрЃЌрЃљрЃЋрЃљрЃарЃў рЃЊрЃўрЃарЃћрЃЦрЃбрЃЮрЃарЃўрЃўрЃЊрЃљрЃю(`/home/clp`) рЃЊрЃљ рЃњрЃљрЃЏрЃЮрЃЋрЃўрЃДрЃћрЃюрЃћ рЃЉрЃарЃФрЃљрЃюрЃћрЃЉрЃљ, рЃарЃЮрЃЏрЃћрЃџрЃўрЃф рЃ░рЃљрЃЎрЃћрЃарЃА рЃДрЃЋрЃћрЃџрЃљрЃюрЃљрЃўрЃа рЃБрЃцрЃџрЃћрЃЉрЃљрЃА рЃгрЃљрЃљрЃарЃЌрЃЏрЃћрЃЋрЃА рЃцрЃљрЃўрЃџрЃћрЃЉрЃЌрЃљрЃю рЃЏрЃБрЃерЃљрЃЮрЃЉрЃўрЃАрЃљрЃА: `chmod 000 /home/clp`.

рЃћрЃА рЃЉрЃарЃФрЃљрЃюрЃћрЃЉрЃљ рЃ░рЃљрЃЎрЃћрЃарЃА рЃДрЃЋрЃћрЃџрЃљрЃцрЃарЃўрЃА рЃБрЃцрЃџрЃћрЃЉрЃљрЃА рЃљрЃарЃЌрЃЏрЃћрЃЋрЃА(рЃцрЃљрЃўрЃџрЃћрЃЉрЃўрЃА рЃерЃћрЃЦрЃЏрЃюрЃўрЃА, рЃгрЃљрЃЎрЃўрЃЌрЃ«рЃЋрЃўрЃА рЃЊрЃљ рЃЏрЃљрЃЌрЃў рЃњрЃљрЃерЃЋрЃћрЃЉрЃўрЃА).

## рЃЎрЃўрЃЊрЃћрЃЋ рЃћрЃарЃЌрЃў IP

рЃарЃљ рЃЌрЃЦрЃЏрЃљ рЃБрЃюрЃЊрЃљ, рЃЎрЃўрЃЊрЃћрЃЋ рЃћрЃарЃЌ рЃърЃарЃЮрЃЉрЃџрЃћрЃЏрЃљрЃА рЃгрЃљрЃЋрЃљрЃгрЃДрЃЊрЃў. рЃўрЃДрЃЮ рЃЎрЃўрЃЊрЃћрЃЋ рЃћрЃарЃЌрЃў IP рЃЏрЃўрЃАрЃљрЃЏрЃљрЃарЃЌрЃў, рЃарЃЮрЃЏрЃћрЃџрЃўрЃф рЃЌрЃЋрЃљрЃџрЃерЃў рЃфрЃБрЃЊрЃљрЃЊ рЃЏрЃЮрЃЏрЃ«рЃЏрЃЋрЃЊрЃљ. рЃћрЃА IP рЃЏрЃўрЃАрЃљрЃЏрЃљрЃарЃЌрЃўрЃф рЃфрЃЊрЃўрЃџрЃЮрЃЉрЃЊрЃљ рЃЉрЃЮрЃбрЃюрЃћрЃбрЃўрЃА рЃњрЃљрЃцрЃљрЃарЃЌрЃЮрЃћрЃЉрЃљрЃА. рЃљрЃЋрЃЊрЃћрЃЦрЃў рЃЊрЃљ рЃЋрЃўрЃарЃБрЃАрЃбрЃЮрЃбрЃљрЃџрЃќрЃћ рЃЋрЃюрЃљрЃ«рЃћ:

![3.png](https://44b4c0.github.io/assets/img/posts/6/3.png)

рЃБрЃфрЃюрЃљрЃБрЃарЃўрЃљ, рЃљрЃарЃљрЃцрЃћрЃарЃў рЃўрЃфрЃўрЃљрЃю. рЃљрЃЦрЃљрЃф рЃўрЃДрЃЮ рЃњрЃљрЃ«рЃАрЃюрЃўрЃџрЃў `HTTP рЃЊрЃљ Proxy` рЃърЃЮрЃарЃбрЃћрЃЉрЃў, рЃљрЃАрЃћ, рЃарЃЮрЃЏ рЃЋрЃћрЃЉ-рЃАрЃћрЃарЃЋрЃћрЃарЃА рЃЏрЃўрЃЋрЃљрЃЊрЃћрЃЦрЃў. рЃАрЃљрЃЎрЃЏрЃљрЃЮрЃЊ рЃБрЃфрЃюрЃљрЃБрЃарЃў рЃАрЃљрЃ«рЃўрЃА рЃЎрЃЮрЃюрЃбрЃћрЃюрЃбрЃў рЃўрЃДрЃЮ. рЃЊрЃљрЃЏрЃ«рЃЋрЃЊрЃљ рЃћ.рЃг. `CodeClan`-рЃўрЃА рЃџрЃЮрЃњрЃЮ, рЃарЃЮрЃЏрЃћрЃџрЃўрЃф рЃгрЃћрЃАрЃўрЃЌ рЃЊрЃљрЃ»рЃњрЃБрЃцрЃћрЃЉрЃљ рЃБрЃюрЃЊрЃљ рЃўрЃДрЃЮрЃА. рЃљрЃАрЃћрЃЋрЃћ рЃЊрЃљрЃЏрЃ«рЃЋрЃЊрЃљ рЃБрЃфрЃюрЃљрЃБрЃарЃў `.zip` рЃцрЃљрЃўрЃџрЃў, рЃарЃЮрЃЏрЃџрЃўрЃА рЃљрЃюрЃљрЃџрЃўрЃќрЃўрЃф рЃ»рЃћрЃа рЃљрЃа рЃњрЃљрЃЏрЃўрЃЎрЃћрЃЌрЃћрЃЉрЃўрЃљ, рЃЏрЃљрЃњрЃарЃљрЃЏ рЃДрЃЋрЃћрЃџрЃљрЃќрЃћ рЃБрЃфрЃюрЃљрЃБрЃарЃў рЃўрЃДрЃЮ рЃЋрЃўрЃЊрЃћрЃЮ, рЃарЃЮрЃЏрЃћрЃџрЃўрЃф рЃАрЃљрЃЎрЃЏрЃљрЃЮрЃЊ рЃБрЃ«рЃљрЃЏрЃАрЃў рЃбрЃўрЃърЃўрЃА рЃЎрЃЮрЃюрЃбрЃћрЃюрЃбрЃА рЃерЃћрЃўрЃфрЃљрЃЋрЃЊрЃљ. `CodeClan`-рЃќрЃћ рЃЊрЃўрЃЊрЃљрЃЊ рЃЋрЃћрЃа рЃЏрЃЮрЃЋрЃљрЃ«рЃћрЃарЃ«рЃћ рЃўрЃюрЃцрЃЮрЃарЃЏрЃљрЃфрЃўрЃўрЃА рЃЏрЃЮрЃФрЃўрЃћрЃЉрЃљ, рЃЏрЃљрЃњрЃарЃљрЃЏ рЃЋрЃўрЃфрЃў, рЃарЃЮрЃЏ рЃ░рЃЦрЃЮрЃюрЃЊрЃљрЃЌ рЃбрЃћрЃџрЃћрЃњрЃарЃљрЃЏрЃўрЃА рЃљрЃарЃ«рЃў рЃЊрЃљ рЃЋрЃћрЃЉрЃАрЃљрЃўрЃбрЃў(`codeclan.cc`). рЃљрЃарЃфрЃћрЃарЃЌрЃў рЃЏрЃБрЃерЃљрЃЮрЃЉрЃА рЃљрЃ«рЃџрЃљ.

рЃљрЃЏрЃ»рЃћрЃарЃљрЃЊ рЃарЃЮрЃЏ рЃЋрЃфрЃЊрЃўрЃџрЃЮрЃЉ `79.43.191.19` рЃЏрЃўрЃАрЃљрЃЏрЃљрЃарЃЌрЃќрЃћ рЃерЃћрЃАрЃЋрЃџрЃљрЃА, рЃЉрЃарЃљрЃБрЃќрЃћрЃарЃў рЃЏрЃћрЃБрЃЉрЃюрЃћрЃЉрЃљ, рЃарЃЮрЃЏ рЃАрЃћрЃарЃЋрЃўрЃАрЃў рЃЋрЃћрЃа рЃўрЃърЃЮрЃЋрЃљ рЃЊрЃљ рЃерЃћрЃАрЃљрЃФрЃџрЃЮрЃљ рЃ░рЃљрЃЎрЃћрЃарЃћрЃЉрЃЏрЃљ рЃЕрЃћрЃЏрЃў рЃерЃћрЃбрЃћрЃЋрЃўрЃА рЃЎрЃЋрЃљрЃџрЃў рЃўрЃърЃЮрЃЋрЃћрЃА рЃЊрЃљ рЃАрЃћрЃарЃЋрЃўрЃАрЃћрЃЉрЃў рЃЊрЃљрЃ«рЃБрЃарЃћрЃА.

## рЃЊрЃљрЃАрЃЎрЃЋрЃюрЃљ

рЃќрЃЮрЃњрЃљрЃЊрЃљрЃЊ рЃљрЃАрЃћрЃЌрЃў рЃ«рЃћрЃџрЃЕрЃљрЃарЃЌрЃБрЃџрЃў рЃЉрЃарЃФрЃЮрЃџрЃћрЃЉрЃў рЃБрЃцрЃарЃЮ рЃЏрЃўрЃДрЃЋрЃљрЃарЃА(рЃљрЃЦрЃбрЃўрЃБрЃарЃў "рЃўрЃюрЃфрЃўрЃЊрЃћрЃюрЃб рЃарЃћрЃАрЃърЃЮрЃюрЃАрЃў"), рЃЋрЃўрЃЊрЃарЃћ рЃЮрЃарЃў рЃЎрЃЋрЃўрЃарЃўрЃА рЃерЃћрЃЏрЃЊрЃћрЃњ рЃЏрЃўрЃдрЃћрЃЉрЃБрЃџрЃў рЃџрЃЮрЃњрЃћрЃЉрЃўрЃА рЃљрЃюрЃљрЃџрЃўрЃќрЃў рЃЊрЃљ рЃЦрЃАрЃћрЃџрЃБрЃарЃў рЃцрЃЮрЃарЃћрЃюрЃАрЃўрЃЎрЃў. рЃарЃљ рЃЌрЃЦрЃЏрЃљ рЃБрЃюрЃЊрЃљ, рЃЮрЃарЃўрЃЋрЃћ рЃЎрЃљрЃарЃњрЃў рЃърЃарЃљрЃЦрЃбрЃўрЃЎрЃљрЃљ, рЃЏрЃљрЃњрЃарЃљрЃЏ рЃљрЃАрЃћрЃЌ рЃљрЃЦрЃбрЃўрЃБрЃа рЃерЃћрЃбрЃљрЃЎрЃћрЃЉрЃљрЃА рЃљрЃарЃљрЃцрЃћрЃарЃў рЃАрЃ»рЃЮрЃЉрЃА.

рЃАрЃљрЃЦрЃЏрЃћрЃф рЃарЃљрЃф рЃерЃћрЃћрЃ«рЃћрЃЉрЃљ, рЃўрЃА рЃЉрЃћрЃЋрЃарЃљрЃЊ рЃарЃЌрЃБрЃџрЃљрЃЊрЃљрЃљ. рЃЉрЃЮрЃбрЃюрЃћрЃбрЃћрЃЉрЃА рЃФрЃљрЃџрЃўрЃљрЃю рЃЏрЃљрЃарЃбрЃўрЃЋрЃљрЃЊ рЃќрЃарЃЊрЃўрЃљрЃю рЃЊрЃљ рЃАрЃўрЃЏрЃљрЃарЃЌрЃџрЃћ рЃарЃЮрЃЏ рЃЋрЃЌрЃЦрЃЋрЃљ рЃЋрЃћрЃа рЃЋрЃ«рЃћрЃЊрЃљрЃЋ рЃўрЃАрЃћрЃЌрЃА рЃЋрЃћрЃарЃљрЃЋрЃўрЃА, рЃЋрЃўрЃАрЃљрЃф рЃћрЃА рЃљрЃЏрЃЉрЃљрЃЋрЃў рЃерЃћрЃљрЃгрЃБрЃ«рЃћрЃЉрЃЊрЃљ. рЃЏрЃњрЃЮрЃюрЃў рЃљрЃЏрЃЪрЃљрЃЏрЃљрЃЊ рЃЏрЃ«рЃЮрЃџрЃЮрЃЊ рЃЏрЃћ рЃЋрЃЊрЃњрЃљрЃЋрЃљрЃа рЃарЃБрЃАрЃБрЃџрЃў `APT`-рЃћрЃЉрЃўрЃА рЃгрЃўрЃюрЃљрЃљрЃдрЃЏрЃЊрЃћрЃњ...

рЃАрЃљрЃћрЃарЃЌрЃЮ рЃ»рЃљрЃЏрЃерЃў, рЃљрЃАрЃћрЃЌрЃўрЃљ рЃЉрЃарЃФрЃЮрЃџрЃўрЃА рЃАрЃбрЃарЃБрЃЦрЃбрЃБрЃарЃљ:

```
                                                                         185.157.247.125
                                                                          РћїРћђРћђРћђРћђРћђРћђРћђРћђРћђРћђРћђРћљ 
                                                                          Рћѓ           Рћѓ 
                                                                          Рћѓ Enemy #01 Рћѓ 
                                               Unprotected Vsftpd Service Рћѓ           Рћѓ 
                               РћїРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРќ║Рћѓ           Рћѓ 
                         РћїРћђРћђРћђРћђРћђРћ╝РћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћц           Рћѓ 
Infected "/home/clp"     Рћѓ     Рћѓ                                          Рћѓ           Рћѓ 
AND User-Space Processes Рћѓ     Рћѓ                                          Рћѓ           Рћѓ 
                         Рћѓ     Рћѓ                                          Рћѓ           Рћѓ 
                         Рћѓ     Рћѓ                                          Рћѓ РћђРћђРћђРћђРћђРћђРћђРћђРћђ Рћѓ 
                         Рћѓ     Рћѓ                                          Рћѓ РћђРћђРћђРћђРћђРћђРћђРћђРћђ Рћѓ 
                         Рћѓ     Рћѓ                                          Рћѓ РћђРћђРћђРћђРћђРћђРћђРћђРћђ Рћѓ 
                         Рћѓ     Рћѓ                                          РћћРћђРћђРћђРћђРћђРћђРћђРћђРћђРћђРћђРћў 
                         Рќ╝     Рћѓ                                                        
                         РћїРћђРћђРћђРћђРћђРћ┤РћђРћђРћђРћђРћђРћљ                                                  
                         Рћѓ           Рћѓ                                                  
                         Рћѓ My Server Рћѓ                                                  
                         Рћѓ           Рћѓ                                                  
        РћїРћђРћђРћљ    SSH      Рћѓ           Рћѓ                                                  
        РћѓMeРћюРћђРћђРћђРћђРћђРћђРћђРћђРћђРћђРћђРћђРќ║Рћѓ           Рћѓ                                                  
        РћћРћђРћђРћў             Рћѓ           Рћѓ                                                  
                         Рћѓ           Рћѓ                                                  
                         Рћѓ           Рћѓ                                                  
                         Рћѓ РћђРћђРћђРћђРћђРћђРћђРћђРћђ Рћѓ                                                  
                         Рћѓ РћђРћђРћђРћђРћђРћђРћђРћђРћђ Рћѓ                                                  
                         Рћѓ РћђРћђРћђРћђРћђРћђРћђРћђРћђ Рћѓ                                                  
                         РћћРћђРћђРћђРћђРћђРћгРћђРћђРћђРћђРћђРћў                                                  
                         Рќ▓     Рћѓ                                                        
        Trying to upload Рћѓ     Рћѓ                                          79.43.191.19  
        infections       Рћѓ     Рћѓ                                          РћїРћђРћђРћђРћђРћђРћђРћђРћђРћђРћђРћђРћљ 
                         Рћѓ     Рћѓ                                          Рћѓ           Рћѓ 
                         Рћѓ     Рћѓ                                          Рћѓ Enemy #02 Рћѓ 
                         Рћѓ     Рћѓ                                          Рћѓ           Рћѓ 
                         Рћѓ     Рћѓ                                          Рћѓ           Рћѓ 
                         Рћѓ     Рћѓ                                          Рћѓ           Рћѓ 
                         Рћѓ     Рћѓ                                          Рћѓ           Рћѓ 
                         РћћРћђРћђРћђРћђРћђРћ╝РћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћц           Рћѓ 
                               РћћРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРћђРќ║Рћѓ           Рћѓ 
                      Unprotected HTTP directories AND critical info leak Рћѓ РћђРћђРћђРћђРћђРћђРћђРћђРћђ Рћѓ 
                                                                          Рћѓ РћђРћђРћђРћђРћђРћђРћђРћђРћђ Рћѓ 
                                                                          Рћѓ РћђРћђРћђРћђРћђРћђРћђРћђРћђ Рћѓ 
                                                                          РћћРћђРћђРћђРћђРћђРћђРћђРћђРћђРћђРћђРћў 
                                                                                        
```
